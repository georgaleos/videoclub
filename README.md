# videoclub

Ένα video club ενοικιάζει ταινίες DVD, ταινίες blue ray, και παιχνίδια. Υπάρχουν διαφορετικές
κατηγορίες ταινιών όπως κωµωδία, περιπέτεια, ροµαντική, παιδική, φαντασίας, κλπ. Μια ταινία
µπορεί να ανήκει σε µια ή περισσότερες κατηγορίας. Άλλα χαρακτηριστικά των ταινιών είναι ο
σκηνοθέτης, σεναριογράφος, ηθοποιοί, εταιρία και έτος παραγωγής, και διάρκεια.
Το video club διαθέτει παιχνίδια για διαφορετικές πλατφόρµες/κονσόλες (π.χ. Xbox, Play Station,
Nintendo). Υπάρχουν διαφορετικές κατηγορίες παιχνιδιών όπως δράση, περιπέτεια, στρατηγική,
σπορ, αγώνων, κλπ. Άλλα χαρακτηριστικά των παιχνιδιών είναι η εταιρία παραγωγής και το έτος
παραγωγής.
Οι ταινίες DVD τελευταίας κυκλοφορίας ενοικιάζονται µε την ηµέρα ενώ οι υπόλοιπες ταινίες
DVD ενοικιάζονται µε την εβδοµάδα. Οι ταινίες blue ray ενοικιάζονται µόνο µε την ηµέρα. Τα
παιχνίδια ενοικιάζονται µόνο µε την εβδοµάδα.
Το video club διατηρεί έναν κατάλογο των ταινιών και παιχνιδιών που διαθέτει προς ενοικίαση, και
έναν κατάλογο των ταινιών και παιχνιδιών που έχουν ενοικιαστεί. Ο κατάλογος των διαθέσιµων
ταινιών και παιχνιδιών περιλαµβάνει, εκτός των πληροφοριών των ταινιών/παιχνιδιών, τον
συνολικό αριθµό των αντίτυπων που έχει το κατάστηµα και τον αριθµό των αντίτυπων που είναι
διαθέσιµα προς ενοικίαση.
Χαρακτηριστικά µιας ενοικίασης είναι ο κώδικας ενοικίασης (ο οποίος είναι µοναδικός και αύξων
αριθµός), η ταινία ή το παιχνίδι που ενοικιάστηκε, το ονοµατεπώνυµο και τηλέφωνο του
ενοικιαστή, η ηµεροµηνία ενοικίασης, οι ηµέρες ενοικίασης, το κόστος ενοικίασης, και το κόστος
για κάθε επιπλέον ηµέρα ενοικίασης.
Ζητούµενα:
Α) Να δηµιουργήσετε τις απαραίτητες κλάσεις µιας ιεραρχίας για την περιγραφή των ταινιών και
παιχνιδιών. Σχεδιάστε και υλοποιήστε την ιεραρχία των κλάσεων ώστε:
• Να µεγιστοποιείται η επαναχρησιµοποίηση κώδικα.
• Να συγκεντρώνονται κοινά χαρακτηριστικά κλάσεων όσο πιο ψηλά στην ιεραρχία γίνεται.
• Να εκµεταλλευτείτε τον πολυµορφισµό στην κλήση κοινών µεθόδων.
• Να δηλώσετε τις µεθόδους get και set που απαιτούνται για πρόσβαση στις µεταβλητές των
κλάσεων.
Β) Σχεδιάστε και υλοποιείστε την κλάση «ενοικίαση», η οποία πρέπει να περιλαµβάνει αναφορά
στην ταινία/παιχνίδι που ενοικιάστηκε και τα υπόλοιπα χαρακτηριστικά που αναφέρονται στην
παραπάνω περιγραφή. 
Γ) Υλοποιείστε δύο συλλογές που µοντελοποιούν τον κατάλογο των διαθέσιµων προς ενοικίαση
ταινιών/παιχνιδιών και τον κατάλογο των ενοικιάσεων. Ο κατάλογος των διαθέσιµων
ταινιών/παιχνιδιών να έχει ακριβώς ένα στιγµιότυπο από κάθε ταινία/παιχνίδι. Ο κατάλογος
ενοικιάσεων να διαθέτει αντικείµενα τύπου «ενοικίαση». Για την υλοποίηση των δύο κλάσεων
επιλέξτε να χρησιµοποιήσετε ή να επεκτείνετε κατάλληλη συλλογή από το πακέτο Java.util.
∆) Γράψτε ένα πρόγραµµα σε Java που να αρχικοποιεί τους δύο καταλόγους: τον κατάλογο
διαθέσιµων ταινιών µε δύο ταινίες για κάθε τύπο (DVD και blue ray), τον κατάλογο παιχνιδιών µε
δύο παιχνίδια για κάθε πλατφόρµα, και τον κατάλογο των τρεχουσών ενοικιάσεων µε κενό.
Επιπλέον, το πρόγραµµα να διαθέτει µία στοιχειώδη διεπαφή (command line) µε τις παρακάτω
δυνατότητες, µέσω αριθµηµένης λίστας επιλογών:
• Η αρχική οθόνη να δίνει επιλογές για επισκόπηση των διαθέσιµων ταινιών, επισκόπηση των
διαθέσιµων παιχνιδιών, επισκόπηση όλων των ενοικιάσεων και έξοδος από το πρόγραµµα.
Π.χ. 0=επισκόπηση ταινιών, 1=επισκόπηση παιχνιδιών, 2=επισκόπηση ενοικιάσεων, κτλ.
• Η επιλογή επισκόπηση ταινιών να ζητά από τον χρήστη να επιλέξει αρχικά τον τύπο (DVD
ή blue ray) και µετά τη συγκεκριµένη ταινία. Μετά την επιλογή µιας συγκεκριµένης ταινίας
να τυπώνονται πληροφορίες για αυτή. Η επιλογή επισκόπηση παιχνιδιών να ζητά από τον
χρήστη να επιλέξει αρχικά την πλατφόρµα (π.χ. Xbox, Play Station, Nintendo) και µετά το
συγκεκριµένο παιχνίδι. Μετά την επιλογή του συγκεκριµένου παιχνιδιού να τυπώνονται
πληροφορίες για αυτό.
• Όταν εµφανίζονται οι πληροφορίες για µια ταινία ή παιχνίδι, να δίνεται η επιλογή για
ενοικίαση της ταινίας ή του παιχνιδιού, εφόσον υπάρχουν διαθέσιµα αντίτυπα στο
κατάστηµα. Αν η ενοικίαση µπορεί να πραγµατοποιηθεί, να ζητά από τον χρήστη την
εισαγωγή των υπόλοιπων στοιχείων µιας ενοικίασης, και να υπολογίζεται το τελικό κόστος
λαµβάνοντας υπόψη τυχόν έκπτωση. Η ενοικίαση να ολοκληρώνεται µε την ενηµέρωση των
διαθέσιµων αντιτύπων της ταινίας ή παιχνιδιού, την εκχώρηση ενός κωδικού ενοικίασης
(επόµενος διαθέσιµος αριθµός) και την καταχώρηση της στον κατάλογο των ενοικιάσεων.
Μετά την ολοκλήρωση της ενοικίασης, να επιστρέφει στην αρχική οθόνη.
• Μετά την επιλογή επισκόπηση ενοικιάσεων, να δίνεται η δυνατότητα ο χρήστης να επιλέξει
µια συγκεκριµένη ενοικίαση. Μετά την επιλογή συγκεκριµένης ενοικίασης, να
εκτυπώνονται τα στοιχεία της ενοικίασης και να δίνεται η επιλογή επιστροφή της
δανειζόµενης ταινίας/παιχνιδιού. Με την επιλογή αυτή να υπολογίζεται το τελικό κόστος
ενοικίασης, βάσει της ηµεροµηνίας επιστροφής, και να ενηµερώνεται ο αριθµός των
διαθέσιµων αντιτύπων. Στη συνέχεια, να επιστρέφει στην αρχική οθόνη.
Υπόδειξη:
• Όταν ζητείται να εκτυπωθούν οι πληροφορίες για µια ταινία ή παιχνίδι, αυτό να γίνεται µε
υπερκάλυψη της µεθόδου toString(). 

